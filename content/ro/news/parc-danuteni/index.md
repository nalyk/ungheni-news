---
title: Parc de joacă inaugurat în cartierul Dănuțeni
summary: A început implementarea Proiectului „Spații sigure de joacă, agrement
  și sport pentru ungheneni și refugiații din Ucraina”, cu un buget de circa
  trei milioane patru sute mii de lei.
slug: parc-danuteni
categories: local
formats: factcheck
cutia_ungheni:
  impact_local: optional impact
  ce_se_schimba: schimba tot
  termene: data limita
  unde_aplici: aplici la dracu-n praznic
date: 2025-09-05T11:00:00+03:00
publishDate: 2025-09-05T11:00:00+03:00
draft: false
featured: true
cover: img/placeholders/local.svg
authors:
  - Redacția
tags:
  - local
  - sports
---
Primăria municipiului Ungheni va veni cu o contribuție de 10% din suma respectivă, restul fiind granturi oferite de Uniunea Europeană în cadrul Programului „EU4 Moldova: Regiuni-cheie”, implementat de UNICEF și PNUD Moldova, precum și de Guvernul Japoniei (pentru promovarea securității umane a refugiaților ucraineni, a cetățenilor țărilor terțe și a comunităților gazdă din republica Moldova prin abilitarea și incluziunea socio-economică).

**Per total, vor fi construite 10 terenuri de joacă:**
– în 6 curți ale blocurilor, situate pe străzile: Ghenadie Crestiuc 1, 3, 5; Ghenadie Crestiuc 9,11 și Ion Creangă 15, 17; Ion Creangă 5, 7, 9 și Alexandru Bernardazzi 14; Ion Creangă 23, 25, 27, 29; I.L. Caragiale 3, 5; Romană 66, 68 și Decebal 12, 16;
– în zona terenului de fitness din spatele Liceului „Vasile Alecsandri”
– în zona terenului din Ungheni Deal
– la intersecția străzilor Nuferilor și Dănuțeni
– în scuarul din cartierul Dănuțeni, din preajma Grădiniței „Tereza Sobolevschi”.

Lista acestor locuri a fost aprobată de Consiliul Municipal Ungheni în ședința din 16 iunie 2023. Au fost deja achiziționate elementele pentru terenurile de joacă (balansoare, leagăne, aparate de fitness etc.).

La momentul de față, are loc pregătirea spațiilor, unde vor fi amenajate cele 10 terenuri de joacă.

Reamintim că, în ultimii patru ani, Primăria municipiului Ungheni a construit terenuri de joacă în mai bine de 75% din curțile blocurilor de locuit. Un întreg orășel al copiilor, cu multiple terenuri de joacă este construit și în Parcul Central „Micul Cluj”.
